# 风雪客栈


芊芊广陌，茕茕小馆。

夭桃灼灼，郁竹斑斑。

鹧鸪啼野，仓庚引伴。

清溪似练，流水鸣环。

浥气长息，薰馨袖满。

桑丰梓茂，草散花团。

竹篱新青，木屋古黮。

甓阶石井，荆闼松椽。

依依炊烟，袅袅缓缓。

风雪铭匾，客栈书幡。

秀乎外景，素尔内观。

中堂晢照，侧梯迂抟。

东牗西窗，南楣北槛。

上坦下平，前阔后宽。

画屏隔庖，丁丁俎板。

蓑衣悬壁，桌杌俨然。

熊熊灶火，煌煌连爨。

老刀璺杯，瓦罐陶盘。

巾冠黔首，粗褐麻衫。

兄和妹笑，乐命安凡。

来往疲劳，委茶供饭。

车马休憩，弗道为难。

脱履蜕韈，炉温汤暖。

围席谈讌，不觉春寒。

苋清薇美，蒿爽蕨淡。

鱼鲜鸡肥，彘荤羊羶。

香茗苦荼，细尝一碗。

浊醪醽醁，痛饮十坛。

异宝珍禽，乱神怪诞。

奇闻野史，畅述言欢。

融融泄泄，宾至如返。

芳名令誉，有口皆传。

匆匆行者，停足卸担。

芸芸过客，事毕俄还。

雨泞尘扬，艰辛坷坎。

幸得暂驻，身惬舌甘。

所遇豪杰，情衷好善。

丽光碧色，心旷神耽。

远径迢迢，浮生漫漫。

焉若摇椅，慵赏群峦？

蜂舞蝶飞，朝晖夕晚。

鸿回犬吠，夜曲晨岚。

悠游忘我，云迷梦幻。

恒守亩土，亦无商参。

吟词赋诗，挥毫举盏。

愿营陋室，终老江南。

五柳未存，桃源已断。

大隐人寰，何必箕山！
